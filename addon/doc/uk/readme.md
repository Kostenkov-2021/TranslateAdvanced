# Посібник користувача: Розширений перекладач для NVDA

<h2 id="indice">Зміст</h2>

- [1 - Вступ](#introduccion)
  - [1.1 - Вимоги](#requisitos)
  - [1.2 - Обмеження й застереження](#limitaciones-y-advertencias)
  - [1.3 - Інформація від автора](#informacion-autor)
- [2 - Опис і конфігурація](#descripcion-configuracion)
  - [2.1 - Опис сервісів](#descripcion-servicios)
    - [Google](#google)
    - [DeepL](#deepl)
    - [LibreTranslate](#libretranslate)
    - [Microsoft Translate](#microsoft-translate)
  - [2.2 - Конфігурація](#configuracion)
    - [Меню додатка](#menu-del-complemento)
    - [Гарячі клавіші додатка](#teclas-rapidas-del-complemento)
- [3 - Вирішення проблем](#solucion-de-problemas)
  - [Поширені проблеми та шляхи їх вирішення](#problemas-comunes-y-soluciones)
  - [Як переглянути журнал NVDA](#como-consultar-el-log-de-nvda)
- [4 - Подяки](#agradecimientos)
  - [Перекладачі](#traductores)
- [5 - Журнал версій](#registro-de-versiones)
  - [Версія 2024.06.06](#version-2024-06-06)
  - [Версія 2024.06.16](#version-2024-06-16)
- [Версія 2024.09.07](#version-2024-09-07)

<h2 id="introduccion">1 - Вступ</h2>

**Розширений перекладач для NVDA** — це додаток, який дозволяє перекладати тексти за допомогою різних онлайн-сервісів перекладу, таких як Перекладач Google, DeepL, LibreTranslate і Microsoft Translator. Цей додаток пропонує розширені функції, такі як синхронний переклад, історія перекладів, переклад вибраного, підтримка кількох мов тощо.

[Повернутися до змісту](#indice)

<h3 id="requisitos">1.1 - Вимоги</h3>

- NVDA (NonVisual Desktop Access) 2024.1 чи новіша
- З’єднання з інтернетом

[Повернутися до змісту](#indice)

<h3 id="limitaciones-y-advertencias">1.2 - Обмеження й застереження</h3>

Додаток надсилає інформацію в інтернет кожному відповідному сервісу для виконання синхронного перекладу. Важливо зазначити, що інформація, яка перекладається, може містити конфіденційні та секретні дані. Використання додатка є виключною відповідальністю користувача, який повинен оцінити характер інформації, що надсилається. Розробник додатка не несе жодної відповідальності за дані, що надсилаються до сервісів, які використовує додаток.

Як розробник, я знімаю з себе будь-яку відповідальність за будь-які випадки, які можуть виникнути внаслідок використання додатка. Вся відповідальність лежить на користувачеві.

Крім того, для роботи додатка потрібне з’єднання з інтернетом. Швидкість відгуку додатка залежить від низки факторів, таких як:
- Якість вашого інтернет-з’єднання.
- Можлива затримка використовуваних перекладацьких сервісів.
- Фактори, пов'язані з мережевою інфраструктурою користувача.

Рекомендується, щоб користувачі знали про ці аспекти й виконали потрібні тести, щоб переконатися, що додаток відповідає їхнім очікуванням і вимогам безпеки.

[Повернутися до змісту](#indice)

<h3 id="informacion-autor">1.3 - Інформація від автора</h3>

**Технічна інформація й заходи безпеки для додатка NVDA**

Я наполегливо працював над тим, щоб зробити додаток якомога надійнішим, а також над усуненням будь-яких потенційних помилок. Всі помилки фіксуються і записуються в журнал NVDA, що дозволяє легко відстежувати і швидко вирішувати проблеми.

**Проблеми з сертифікатами Windows**

Нещодавно я помітив, що на комп’ютерах зі щойно встановленою операційною системою Windows можуть виникати проблеми з сертифікатами, що може викликати розчарування. З цієї причини я включив перевірку під час запуску додатка. Якщо буде виявлено помилку, пов’язану з сертифікатами, додаток автоматично регенерує сертифікати, забезпечуючи належну роботу як Windows, так і самого додатка.

**Заходи безпеки**

Додаток включає в себе кілька заходів безпеки:
- Заборона запуску на захищених екранах.
- Він не запускається, якщо не виявлено з'єднання з інтернетом.

Іноді NVDA може запускатися швидше, ніж Wi-Fi з'єднання. У таких випадках NVDA потрібно буде перезапустити після встановлення з'єднання, щоб використовувати додаток належним чином.

**Керування ключами API**

Додаток генерує JSON-файл, який зберігає ключі API, необхідні для тих сервісів, які їх потребують. Цей файл, який називається `apis.json`, розміщується в папці користувача Windows.

**Міркування щодо файлу ключів**

Було вирішено зберігати цей файл за межами середовища додатка, оскільки він містить конфіденційну інформацію й може бути ненавмисно переданий переносній копії NVDA або в інших ситуаціях. Якщо користувач вирішить припинити використання додатка, цей файл необхідно видалити вручну.

Ці заходи забезпечують краще керування й безпеку додатка, що робить його простішим у використанні та обслуговуванні.

[Повернутися до змісту](#indice)

<h2 id="descripcion-configuracion">2 - Опис і конфігурація</h2>

<h3 id="descripcion-servicios">2.1 - Опис сервісів</h3>

У своїй першій версії додаток пропонує 7 перекладацьких сервісів:

<h4 id="google">Google</h4>

**4 сервіси від Google**

- **2 Сервіси вебскребінгу:** Кожен сервіс виконує ту саму функцію, але в різний спосіб, що гарантує наявність альтернативи на випадок відмови одного з них.
- **2 сервіси API:** Ці сервіси також необмежені та безкоштовні, але зловживання ними може призвести до тимчасового блокування IP-адреси на кілька годин, після чого роботу сервісу буде відновлено.
- Всі ці сервіси Google не вимагають ключів API, є необмеженими та безкоштовними.

<h4 id="deepl">DeepL</h4>

**2 сервіси від DeepL**

- **API Free:** Для цього варіанту потрібен ключ API Free, отриманий на веб-сайті DeepL, який пропонує 500 000 символів на місяць.
- **API Pro:** Для цього варіанту також потрібен ключ API, отриманий на сайті DeepL. Його використання залежить від балансу й тарифного плану, придбаного в обліковому записі користувача на сайті DeepL.
- Умови й положення використання API DeepL можна знайти на його [сайті](https://www.deepl.com/uk/pro/change-plan#developer), і додаток обмежується цими умовами й положеннями.

<h4 id="libretranslate">LibreTranslate</h4>

**1 сервіс від LibreTranslate**

- Цей сервіс постійно вдосконалюється завдяки безперервному нейронному навчанню. Хоча наразі він не такий хороший, як Google, але цілком придатний для використання.
- Заснований на технології Argos Translate.
- Для використання цього сервісу потрібен ключ API, який можна отримати, зробивши пожертву спільноті [NVDA.es](https://nvda.es/donaciones/).
  - Після пожертвування ключ API можна попросити за допомогою форми на цій [сторінці](https://nvda.es/contacto/), вказавши в темі листа «API key request» і надавши реквізити PayPal, банківського переказу тощо.
- Також можна налаштувати інші сервіси LibreTranslate, додавши API-ключ і змінивши URL-адресу сервісу в розділі конфігурації додатка.

<h4 id="microsoft-translate">Microsoft Translate</h4>

**1 сервіс від Microsoft Translate**

- Цей сервіс має обмеження, яке полягає в тому, що тривале використання може призвести до тимчасового блокування IP на кілька хвилин.
- Таке блокування відбувається лише під час дуже інтенсивного використання й під час перекладу довгих текстів.
- Сервіс працює дуже добре, але рекомендується не використовувати його безперервно, щоб уникнути переривань.

Ці варіанти дозволяють користувачам вибирати між кількома перекладацькими сервісами, забезпечуючи доступність і гнучкість додатка відповідно до індивідуальних потреб і вподобань.

У міру оновлення додатка сервіси можуть додаватися або видалятися. Про зміни буде повідомлено в розділі оновлень.

[Повернутися до змісту](#indice)

<h3 id="configuracion">2.2 - Конфігурація</h3>

**Конфігурація додатка**

У цьому розділі детально описано, як налаштувати кожен із сервісів, доступних у додатку, зокрема, як додати ключі API, змінити URL-адреси сервісів та інші параметри, потрібні для того, щоб пристосувати використання додатка до потреб користувача.

<h4 id="menu-del-complemento">Меню додатка</h4>

У NVDA > Параметри > Розширений перекладач ми маємо меню, яке містить такі пункти:

- **Налаштування розширеного перекладача**.

  Натискання на цей пункт відкриє вікно конфігурації додатка. Це вікно має 2 області:

  - **Загальні**.

    На цій вкладці будуть додані загальні параметри, які стосуються додатка. Наразі тут є лише прапорець для ввімкнення або вимкнення кешу додатка.

    Додаток може кешувати переклади для кожної програми, що полегшить і пришвидшить переклад у майбутньому. Крім того, тепер він створює кеш для кожної мови, тож більше ніж одна програма може мати кеш для різних мов.

  - **Модулі перекладу**

    На цій вкладці ви можете вибрати сервіс, який хочете використовувати для перекладу. Для тих сервісів, які потребують ключ API, також буде показано менеджер ключів API.

    Ви можете мати кілька ключів API для одного і того ж сервісу; наприклад, у LibreTranslate ви можете мати різні ключі та URL-адреси для підключення. Ви можете додавати, редагувати, видаляти і встановлювати як початковий потрібний вам ключ API для поточного сервісу.

    Область керування ключами API змінюється залежно від сервісу, який ви використовуєте. Ви можете дати ідентифікаційне ім’я кожному ключу API, щоб швидко дізнатися, на який API ви переходите. Якщо у вас є більш ніж один ключ API для сервісу, елемент із зірочкою у списку буде використовуватися як початковий. Це можна змінити, натиснувши на кнопку «Встановити початковим», і ключ, на якому ви сфокусовані, буде тим, який визначено для цього сервісу.

    Якщо сервіс перекладу, який ви обрали, не вимагає ключа API, менеджер не показуватиметься.

    Далі розташовані кнопки «Гаразд» і «Скасувати». Для кожного параметра є своя комбінація клавіш, яку назве NVDA.

- **Документація додатка**

  Якщо ви натиснете на «Документацію додатка», відкриється ця документація.

- **Пожертвувати, якщо вам подобається додаток**

  Якщо ви натиснете на цей параметр, відкриється сторінка PayPal, де є посилання з написом «Надіслати». Якщо ви натиснете на це посилання, він попросить нас увійти у ваш обліковий запис і переспрямує вас на сторінку пожертвування.

  Скажу лише, що я випив багато кави, створюючи цей додаток.

[Повернутися до змісту](#indice)

<h4 id="teclas-rapidas-del-complemento">Швидкі клавіші додатка</h4>

У розділі NVDA > Параметри > Жести вводу... > Розширений перекладач ви можете налаштувати такі клавіші.

Початково клавіші не призначені, щоб користувач міг вибрати найкращу розкладку. Йдеться про такі команди:

- **Відкрити налаштування додатка**

  Ця команда дозволяє швидко відкрити налаштування додатка.

- **Увімкнути або вимкнути кеш перекладу**

  Ця команда дозволяє увімкнути або вимкнути кеш без потреби входити в налаштування.

- **Увімкнути або вимкнути переклад у реальному часі**

  Ця команда вмикає або вимикає переклад. Це основна команда, яка починає перекладати, коли ви рухаєтеся за допомогою клавіш зі стрілками. Якщо все зроблено правильно, ви почуєте переклад; якщо ж ви почуєте оригінальний текст, вам доведеться зазирнути до журналу NVDA і подивитися, що сталося.

- **Змінити модуль перекладу**

  Ця команда відкриє вікно з усіма доступними сервісами перекладу. Ви зможете переміщатися у списку з сервісами за допомогою стрілок і вибирати сервіс клавішею Enter. Вибраний сервіс буде вважатися стандартним.

- **Змінити мову перекладу**

  Цей доступ відкриє вікно з мовами перекладу, доступними в обраному сервісі. Кожна служба має різні мови, і, наприклад, якщо ви перекладаєте текст українською мовою і хочете почути його англійською, в цьому діалозі вам потрібно буде вибрати англійську. Переміщайтеся в діалозі за допомогою стрілок і натисніть для вибору потрібної мови клавішу Enter.

  Назви мов отримуються мовою NVDA. З цієї причини у списку можуть бути назви мов англійською мовою, оскільки NVDA не має їх перекладу. До кожної назви мови додається її код ISO.

- **Змінити мову оригіналу**

  Те саме, що й вище, але цей діалог дійсний лише для перекладача Microsoft. Сервіс Microsoft не дозволяє встановити мову оригіналу автоматично, щоб визначати, якою мовою йому надсилається повідомлення, тому вам доведеться вибрати її самостійно.

  У решті сервісів ви не зможете скористатися цим діалогом, оскільки в них початково встановлено параметр визначення мови оригіналу.

- **Скопіювати останній перекладений текст у буфер обміну**

  Ця команда копіює останній перекладений текст до буфера обміну.

- **Видалити кеш перекладу для програми у фокусі**

  Якщо натиснути цю команду один раз, додаток надасть вам інформацію; якщо натиснути двічі швидко, додаток очистить кеш для програми у фокусі й повідомить про результат.

- **Видалити всі кешовані переклади для всіх програм**

  Якщо натиснути цю команду один раз, додаток надасть інформацію; якщо натиснути двічі швидко, додаток очистить весь кеш і також надасть інформацію.

- **Показати історію перекладів**

  Покаже діалог з останніми 500 перекладами у вигляді списку. Ви зможете шукати й переглядати у вікнах, доступних лише для читання, текст оригіналу й текст перекладу. Цей діалог дозволить вам шукати у всій історії, копіювати в буфер обміну або текст оригіналу, або текст перекладу, або і те, й інше.

  Ця команда також дозволяє перемикатися між оригінальним і перекладеним текстом і працювати з будь-яким з них. Крім того, ви можете видалити всю історію, щоб почати з початку.

  Зверніть увагу, що історія очищується при кожному перезапуску NVDA.

- **Перекласти виділений текст**

  Ця дія перекладе текст, який ви виділили і на якому сфокусувалися. Якщо це великий текст, відкриється діалог з відсотком перекладу. Цей діалог можна закрити, що також призведе до скасування перекладу.

  Після завершення перекладу текст буде показано в діалозі, щоб ви могли його дослідити.

  Цей параметр використовує сервіс «Перекладач Google» й не може бути зміненим, його обрано внутрішньо, оскільки він дає найкращі результати для довгих текстів.

[Повернутися до змісту](#indice)

<h2 id="solucion-de-problemas">3 - Вирішення проблем</h2>

<h3 id="problemas-comunes-y-soluciones">Поширені проблеми та шляхи їх вирішення</h3>

**З’єднання з інтернетом**
- Переконайтеся, що ваше інтернет-з'єднання активне і працює належним чином.
- За потреби перезавантажте роутер або модем.

**Помилка сертифіката**
- Якщо у вас виникають помилки з сертифікатами, переконайтеся, що дата і час у вашій системі правильні.
- Переконайтеся, що необхідні сертифікати встановлені та оновлені.

**Проблеми з продуктивністю**
- Переконайтеся, що ваш комп'ютер відповідає мінімальним системним вимогам.
- Закрийте інші програми, які можуть споживати багато ресурсів.

[Повернутися до змісту](#indice)

<h3 id="como-consultar-el-log-de-nvda">Як переглянути журнал NVDA</h3>

1. Запустіть NVDA.
2. Перейдіть в меню `NVDA > Інструменти > Переглянути журнал роботи`.
3. У вікні журналу знайдіть будь-які помилки або повідомлення, пов'язані з розширеним перекладачем.

[Повернутися до змісту](#indice)

<h2 id="agradecimientos">4 - Подяки</h2>

Дякую всім програмістам NVDA за їхню чудову роботу.

І я не хочу забути сказати, що початком цього додатка є додаток Translate від Yannick PLASSIARD, з якого я дізнався і використовував деякі функції.

Також Олексію Садовому aka Lex, ruslan, beqa, Mesar Hameed, Alberto Buffolino та іншим учасникам NVDA за додаток Instant Translate, з якого був отриманий один з методів для Google і модифікований для реалізації його в «Розширеному перекладачі».

Цей додаток є результатом кількох років неофіційних випусків і вивчення використання офлайн-перекладів.

Результатом цього додатка є навчання, знаючи, що воно принесе дивовижні нові можливості в майбутньому.

[Повернутися до змісту](#indice)

<h3 id="traductores">Перекладачі</h3>

- **Португальська:** Ângelo Abrantes.
- **Турецька:** Umut Korkmaz.
- **Російська:** Valentin Kupriyanov.
- **Англійська:** Samuel Proulx.
- **Українська:** Георгій Галас та Володимир Пиріг.

[Повернутися до змісту](#indice)

<h2 id="registro-de-versiones">5 - Журнал версій</h2>

У цьому розділі буде додано журнал версій, куди будуть додаватися нові функції кожної версії.

Посібник базується на першій версії, тому вона не буде оновлюватися і слугуватиме базовою.

Нові функції будуть додаватися в цьому розділі.

[Повернутися до змісту](#indice)

<h3 id="version-2024-06-06">Версія 2024.06.06</h3>

- Перший випуск додатка.
- Підтримка 7 сервісів перекладу.
- Базові функції синхронного перекладу та керування ключами API.

[Повернутися до змісту](#indice)

<h3 id="version-2024-06-16">Версія 2024.06.16</h3>

- **Додано можливість копіювати перекладений текст до буфера обміну за допомогою виділення замість показу у діалозі:**

При виборі цієї функції перекладений текст автоматично копіюватиметься в буфер обміну без потреби показувати додатковий діалог.

Цей параметр додано до діалогу налаштувань додатка у розділі «Загальні».

Якщо цей пункт позначено, під час перекладу виділеного тексту більше не показуватиметься діалог, а текст буде скопійовано безпосередньо до буфера обміну.

- **Перекладати вміст буфера обміну:** ** **Перекладати те, що в буфері обміну:**

Тепер можна безпосередньо перекладати вміст буфера обміну, забезпечуючи швидкий і ефективний спосіб перекладу скопійованого тексту.

Якщо нічого не перекладено, програма покаже, що є в буфері обміну, або якщо в буфері обміну нічого немає, вона повідомить нас про це за допомогою повідомлення.

- **Перекладати останній промовлений текст**

Додано функцію, яка дозволяє перекладати останнє речення або текст, який промовив голосовий синтезатор, що покращує доступність і зручність використання додатка.

Якщо останнє речення не може бути перекладено, синтезатор промовить його мовою оригіналу.

- **Показ перекладів на брайлівських дисплеях**

У новій версії додано підтримку показу перекладів на брайлівських дисплеях, що полегшує доступ до перекладів.

Це працюватиме лише на тих пристроях, які мають брайлівський рядок.

Ця функція наразі тестується.

- **Оновлення мови додатка:**

Було впроваджено програму для оновлення мов, що додаються, щоб завжди підтримувати їх в актуальному стані, забезпечуючи доступ до найновіших і найточніших перекладів.

Тепер у меню NVDA > Налаштування > Розширений перекладач

з’явився новий пункт «Оновлювати мови додатка» (Без оновлень).

Цей пункт може інформувати вас, наприклад, про наявність оновлень:

Оновити мови додатка (доступно 3 оновлення).

Якщо ви натиснете на нього, то отримаєте діалог з новими мовами, з оновленнями мов або з одним із цих двох варіантів.

Ви зможете встановити або пропустити ці оновлення.

Якщо ви натиснете встановити, мови будуть завантажені та встановлені, а NVDA перезапуститься.

Пункт меню оновлюється кожні 30 хвилин при перевірці наявності оновлень або при кожному перезапуску.

Використання даних при цій перевірці є надмірно низьким для тих місць, де є проблеми з даними, це менше ніж 1 кб на перевірку.

Цей оновлювач дозволить легко ділитися з користувачами оновленнями мов для додатка швидко, як тільки вони з’являються, без потреби випускати нову версію з новими мовами.

Кожна нова версія додатка міститиме всі нові й оновлені мови, які з’являться у майбутньому.

- **Виправлено помилку безперервного зчитування**

Виправлено проблему, яка спричиняла помилки при безперервному читанні, що покращило стабільність та продуктивність додатка під час тривалого використання.

- **Примітки автора:**

На всі нові функції, такі як переклад вмісту буфера обміну, переклад останнього промовленого тексту або перевірка оновлень мов додатка  можна призначити жести.

Я рекомендую, якщо ви не збираєтеся користуватися якимось параметром, не додавати до нього жест вводу, щоб ви могли використовувати його в інших додатках. Додавайте жести лише на ті параметри, які ви будете використовувати.

Чим більше додатків буде встановлено, тим більше жестів буде потрібно, тому призначайте жести лише на те, чим будете користуватися.

[Повернутися до змісту](#indice)

<h3 id="version-2024-09-07">Версія 2024.09.07</h3>
#### Інтерфейс перекладу

**Інтерфейс перекладу** є основним компонентом додатка «Розширений перекладач» для NVDA. Цей інтерфейс дозволяє користувачеві ефективно перекладати текст між різними мовами, відображаючи як оригінальний, так і перекладений текст, а також надаючи кілька варіантів налаштування.

Щоб викликати його, вам доведеться призначити комбінацію клавіш у жестах вводу або з віртуального меню (пояснення нижче).

##### Основні особливості:

1. **Введення оригінального тексту**: Дозволяє користувачеві ввести або вставити текст для перекладу. До нього можна швидко отримати доступ за допомогою комбінації клавіш `Alt+1`.
   
2. **Текст перекладу (результат)**: область, де відображається перекладений текст. Це поле доступне лише для читання, До нього можна перейти за допомогою `Alt+2`.

3. **Вибір мови оригіналу**: Дозволяє вибрати мову  тексту. Початково встановлено «Автоматичне визначення», яка дозволяє системі автоматично визначати мову тексту. До нього можна перейти за допомогою комбінації клавіш `Alt+3`.

4. **Вибір мови перекладу**: Дозволяє вибрати мову, на яку ви хочете перекласти текст. До нього можна перейти за допомогою клавіш `Alt+4`.

5. **Кількість символів**: показує кількість символів у текстовому полі. Корисно, якщо потрібно знати обсяг тексту, який буде перекладено. До нього можна перейти за допомогою клавіш `Alt+5`.

6. **Кнопки дій**:
   - **Перекласти**: Початок перекладу введеного тексту.
   - **Відтворити**: Отримує аудіозапис перекладу та дозволяє відтворити його за допомогою вбудованого програвача (див. розділ нижче).
   - **Поміняти місцями**: поміняти мову оригіналу на мову перекладу, корисно, якщо ви хочете змінити мови перекладу.
   - **Очистити**: очищає текстові поля оригіналу та перекладу.
   - **Вставити**: вставляє перекладений текст у активне вікно або текстове поле за інтерфейсом додатка. Його також можна активувати за допомогою `F3`.
   - **Закрити**: закрити діалог перекладу.

##### Комбінації клавіш:

- `Alt+1`: фокусується на полі текст перекладу.
- `Alt+2`: фокусується на полі текст оригіналу.
- `Alt+3`: Вибрати мову оригіналу.
- `Alt+4`: Вибрати мову перекладу.
- `Alt+5`: фокусується на полі кількість символів.
- `F3`: Вставити перекладений текст у активне вікно.
- `Esc`: Закриває діалог перекладу.

##### Поведінка у випадку помилок:

- Якщо з’єднання з інтернетом немає, система видасть повідомлення про відсутність з’єднання.
- Якщо поле текст оригіналу порожнє, користувач отримає попередження з проханням ввести текст перед виконанням перекладу.
- Якщо мова оригіналу і мова перекладу збігаються, з'явиться попередження про те, що текст не потрібно перекладати на ту саму мову.

##### Додаткові функції:

- **Автоматичне визначення мови**: Якщо у мові оригіналу вибрано «Автоматичне визначення», додаток автоматично спробує визначити мову тексту, який потрібно перекласти.
- **Поміняти місцями мови перекладу**: Ця функція корисна, коли ви хочете перекласти текст перекладу на мову оригіналу.

#### Аудіоплеєр

Коли користувач використовує функцію **Відтворити** після виконання перекладу, додаток перетворює перекладений текст в аудіофайл і відтворює його через вбудований програвач. Цей програвач містить базові та розширені елементи керування для керування відтворенням аудіофайлів.

##### Функції плеєра:

1. **Кнопки керування**:
   - **Назад (F1)**: перемотування назад відповідно до часу, встановленого користувачем. Користувач може налаштувати цей час.
   - **Відтворення/Пауза (F2)**: Почати або призупинити відтворення аудіофайлу.
   - **Вперед (F3)**: швидке перемотування вперед відповідно до часу, встановленого користувачем.
   - **Зупинити (F4)**: повністю зупинити відтворення.

2. **Гучність і швидкість**:
   - **Гучність (F5/F6)**: регулюйте гучність відтворення за допомогою повзунка.
   - Швидкість (F7/F8)**: Змінює швидкість відтворення, з варіантами від 0.50x до 2.0x звичайної швидкості.

3. **Перекладений текст**: показує перекладений текст у полі, доступному лише для читання, дозволяючи користувачеві візуалізувати те, що відтворюється.

4. **Зберегти**: дозволяє зберегти згенерований аудіофайл у форматі WAV у системі користувача.

5. **Закрити**: закриває програвач.

##### Комбінації клавіш:

- `F1`: Перемотати назад.
- `F2`: Відтворення / пауза.
- `F3`: Перемотати вперед.
- `F4`: Зупинити відтворення.
- `F5/F6`: Регулювання гучності.
- `F7/F8`: Зміна швидкості відтворення.
- `F9`: Інформація про час відтворення.
- Shift+F10/Контекстне меню: показує меню для вибору відповідного часу для кнопок перемотки.

##### Додаткові функції:

- **Зберегти аудіо**: користувач можеь вибрати збереження аудіофайлу на свій пристрій у форматі WAV для подальшого використання.

#### Віртуальне меню

Додано віртуальне меню, яке містить усі функції додатка.

Ви зможете викликати з віртуального меню всі функції, які ви можете призначити в жестах вводу, таким чином, з віртуального меню додаток можна використовувати без необхідності призначати більше гарячих клавіш для додатка.

Це вирішувати користувачеві.

Для того, щоб викликати віртуальне меню, вам доведеться призначити йому комбінацію клавіш у жестах вводу.

Користуватися віртуальним меню дуже просто, після його виклику потрібно натиснути відповідну клавішу для дії, яку ми хочемо виконати.

Після натискання дія буде виконана, і ви завжди будете поінформовані про те, що було зроблено, якщо ви натиснете клавішу, яка не призначена, віртуальне меню закриється, і ви також можете закрити його за допомогою клавіші Esc.

##### Комбінації клавіш віртуального меню

Віртуальне меню Розширеного перекладача дозволяє швидко отримати доступ до найбільш корисних функцій додатка. Нижче наведено комбінації клавіш, які можна використовувати для виконання різних дій:

- **`P`**: **Відкриває налаштування**  
  Відкриває налаштування додатка, де ви можете налаштувати мови та служби перекладу.

- **`U`**: **Перевірити наявність мовних оновлень**  
  Перевіряє і завантажує доступні оновлення для мов додатка.

- **`O`**: **Змінити мову оригіналу**  
  Змінює мову тексту, який ви хочете перекласти (мову оригіналу).

- **`D`**: **Змінити мову перекладу**  
  Змінює мову, на яку потрібно перекласти текст (мову перекладу).

- **`C`**: **Змінити службу перекладу**  
  Дозволяє перемикатися між доступними службами перекладу, такими як Google, DeepL, Microsoft тощо.

- **`A`**: **Видалити весь кеш перекладу**  
  Очищає всі кешовані переклади.

- **`X`**: **Видалити кеш перекладу поточної програми**  
  Очищає кешовані переклади лише для відкритої програми.

- **`G`**: **Увімкнути/вимкнути кеш перекладу**  
  Вмикає або вимикає функцію кешу, яка тимчасово зберігає переклади.

- **`L`**: **Копіювати останній переклад у буфер обміну**  
  Копіює останній переклад до буфера обміну, щоб вставити його в потрібне місце.

- **`B`**: **Перекласти текст з буфера обміну**  
  Перекладає поточний вміст буфера обміну.

- **`V`**: **Перекладає останній промовлений текст**  
  Перекладає останній текст, який NVDA прочитала вголос.

- **`T`**: **Увімкнути/вимкнути переклад у реальному часі**  
  Вмикає або вимикає переклад у реальному часі.

- **`S`**: **Перекласти виділений текст**  
  Перекладає текст, який ви виділили.

- **`Z`**: **Перекласти текст у фокусі**  
  Перекладає текст у фокусі, наприклад кнопки чи текстового поля.

- **`W`**: **Відкритий інтерфейс перекладу**  
  Відкриває графічний діалог, де можна вручну ввести текст, який потрібно перекласти.

- **`I`**: **Визначити мову**  
  Автоматично визначає мову вибраного тексту.

- **`J`**: **Увімкнути/вимкнути автоматичну зміну мови**  
  Вмикає або вимикає автоматичну зміну, якщо  мова оригіналу відповідає мові перекладу.

- **`K`**: **Поміняти мову оригіналу та мову для зміни**  
  Замінює мову оригіналу на мову для зміни в налаштуваннях перекладача.

- **`H`**: **Показати історію перекладів**  
  Показує історію останніх виконаних перекладів.

- **`F1`**: **Показати список команд**  
  Показує діалог зі списком  команд для розширеного перекладача.

#### Визначення мови

Ця функція дозволяє автоматично визначати мову тексту, який ви вибрали в будь-якій програмі. Щоб скористатися цією функцією:
1. Виберіть текст, мову якого ви хочете дізнатись.
2. Скористайтеся комбінацією клавіш, налаштованим у жестах вводу (або у віртуальному меню), щоб активувати визначення мови.
3. Система виявить і повідомить вам мову, якою написаний вибраний текст.
Ця функція корисна, коли ви не впевнені в мові тексту і вам потрібно знати її, перш ніж перекладати чи виконувати будь-які інші дії.

#### Автоматична зміна мови

  1. Активуйте автоматичну зміну, натиснувши відповідну комбінацію клавіш або вибравши її з віртуального меню.
  2. Якщо вибраний вами текст написаний тією ж мовою, що й мова перекладу, система автоматично змінить мову перекладу на мову для зміни, щоб уникнути непотрібних перекладів.
  3. Ви можете вимкнути цю функцію в будь-який час за допомогою тієї ж  комбінації клавіш.

##### Мовні налаштування в додатку

- Ви можете налаштувати **мову оригіналу** та **мову для зміни**, перейшовши до **Налаштувань додатка** у розділі **Загальні**. Там ви можете вибрати мови, які будуть використовуватися для автоматичної зміни.

Ця функція корисна для уникнення плутанини при перекладі текстів, де мова оригіналу збігається з мовою перекладу, завдяки автоматичному перемиканню на налаштовану мовудля зміни.

#### Довідка про діалоги додатка

Додано функцію відображення контекстної довідки в діалогах додатка. Натискання комбінації клавіш `Ctrl+H` покаже невеликий опис функції додатка, яка зараз у фокусі.

Якщо вам потрібна інформація про функцію кнопки, текстового поля, повзунка або іншого елемента керування в будь-якому місці додатка, ви можете просто натиснути комбінацію клавіш `Ctrl+H`. При цьому буде показано короткий опис віджета у фокусі, який надасть вам короткий посібник з його використання.

#### Переклад тексту у фокусі

Ця функція дозволяє перекладати текст певного об'єкта в браузері або будь-якій іншій програмі, яку використовує NVDA. Його можна активувати через віртуальне меню або за допомогою комбінації клавіш, призначеної в жестах вводу додатка.

1. Сфокусуйте курсор на об’єкті, який потрібно перекласти (це може бути кнопка, текстове поле тощо).
2. Активуйте функцію, натиснувши призначену комбінацію клавіш або через віртуальне меню.
3. Додаток повинен перекласти текст, що міститься у фокусі, і показати або озвучити його, залежно від налаштувань.

- Перекладає будь-який текст, що міститься у фокусі на веб-сторінці, в програмі або будь-якому іншому інтерфейсі, де взаємодіє NVDA.
- Корисно для перекладу невеликих фрагментів тексту, які не є основною частиною сторінки чи програми, наприклад меню, кнопок або міток.
- Якщо об'єкт не містить тексту або недоступний, додаток покаже повідомлення про те, що немає тексту для перекладу.

- Ви можете отримати доступ до цієї функції як із віртуального меню додатка, так і за допомогою гарячої клавіші в "жестах вводу".

#### Модуль OpenAI

Додано новий модуль для перекладу з OpenAI з моделлю chatGPT-4º-mini, яка є найдешевшою та найшвидшою.

Цей модуль знаходиться в стадії тестування і іноді має певні затримки, але це буде покращено в наступних версіях.

Цей модуль вимагає ключа API в налаштуваннях / модулі.

OpenAI є платним, тому користувач повинен сам контролювати свої витрати.

За наступним посиланням ви можете побачити, скільки ви витратили:

[https://platform.openai.com/usage](https://platform.openai.com/usage)

#### Покращення в модулі Microsoft

Модуль перекладача Microsoft було написано з нуля, покращено швидкість, стабільність і збільшено час перекладу до блокування за використання, після чого необхідно чекати кілька хвилин для відновлення перекладу.

Зараз, тестуючи і одночасно перекладаючи досить багато тексту, я не відчув жодних обмежень у порівнянні зі звичайним використанням.

Наразі він працює і був вдосконалений у порівнянні з попереднім модулем.

#### Інше

* Виправлено проблему з промовлянням деяких повідомлень.
* Змінено спосіб перевірки наявності інтернету.
* Виправлено помилки.
* Офіційно додано французьку мову.

[Повернутися до змісту](#indice)
